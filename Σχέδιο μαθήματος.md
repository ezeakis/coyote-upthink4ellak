***Απευθυνεται σε:***
Μαθητές Ε-ΣΤ Δημοτικού και Γυμνασίου (η σύνθεση της ομάδας μπορεί να έχει και μαθητές μέχρι Γ' Δημοτικού)

***Στόχος διδασκαλίας:***
Τα παιδιά να δημιουργήσουν μία κατασκευή μονής εισόδου - μονής εξόδου, η οποία βοηθάει μία ευαίσθητη κοινωνική ομάδα (τους ανθρώπους που δεν μπορούν να δουν).

***Τι προηγούμενη γνώση απαιτείται:***
Αν τα παιδιά γνωρίζουν τα παρακάτω, το μάθημα μπορεί να προχωρήσει πιο γρήγορα.
Ουσιαστικά, όμως μπορούν να αναπτυχθούν και στα πλαίσια του μαθήματος
1. Η έννοια των υπερήχων
2. Υπολογισμός της απόστασης από τον χρόνο
3. Εξοικείωση με τα ηλεκτρονικά και το arduino

***Προετοιμασία υποδομής:***
Ο εκπαιδευτικός θα πρέπει να αποφασίσει αν υπάρχει αρκετό υλικό, ώστε κάθε μαθητής να δημιουργήσει τη δική του κατασκευή, αν θα γίνει σε ομάδες ή αν όλα τα παιδιά τα πραγματοποιήσουν τη συνδεσμολογία εκ περιτροπής για την ίδια κατασκευή.

***Μέσα διδασκαλίας:***
Η συνδεσμολογία μπορεί να εκτυπωθεί σε φύλλα που θα μοιραστούν σε μαθητές για να την υλοποιήσουν.

Θα χρειαστεί κάποιος τρόπος για να επιδειχτεί ο κώδικας στα παιδιά και να εξηγηθεί η λειτουργία του. Εναλλακτικοί τρόπο είναι: άνοιγμα του αποθετηρίου από κάθε λαπτοπ παιδιού (αν υπάρχει αυτή η δυνατότητα), προβολή από προβολέα ή σε οθόνη τηλεόρασης συνδεδεμένη με λάπτοπ, χρήση πίνακα.

***Μέθοδοι διδασκαλίας:***

Α. Πριν δοθεί η συνδεσμολογία στα παιδιά, αν είναι ήδη εξοικειωμένα, μπορεί να ζητηθούν εκ των προτέρων να σκεφτούν κάποια στοιχεία της. Πιο συγκεκριμένα:
 1. Τα παιδιά θα πρέπει να αναγνωρίσουν ότι και ο αισθητήρας και το buzzer θα πρέπει να έχουν μία σύνδεση με τη Γη και μία σύνδεση που θα τους παρέχει ενέργεια.
 2. Εφόσον ο αισθητήρας είναι ηλεκτρονικό στοιχείο, αν τα παιδιά είναι εξοικειωμένα με τα ηλεκτρονικά, είναι αναμενόμενο να αναφερθούν σε (τουλάχιστον) τρίτη συνδεσμολογία που θα έχει το σήμα. Δεν είναι αυτονόητο όμως ότι θα προβλέψουν ότι θα υπάρχουν δύο διαφορετικές (Trigger και Echo).
 
Β. Πριν δοθεί ο κώδικας θα πρέπει να συζητηθεί στην τάξη πως περίπου θα λειτουργεί. Υπάρχει ενδεχόμενο να ακούσουμε ιδέες που δεν είχαμε σκεφτεί και να είναι εφικτές. Σε αυτό το ενδεχόμενο, μπορούμε να προσαρμόσουμε τον κώδικα σε αυτές.

Ο κώδικας μπορεί να δοθεί και κάθε παιδί να τον γράψει στο λάπτοπ του ή να δοθεί μερικός και τα παιδιά να συμπληρώσουν κάποια στοιχεία που λείπουν ή να δοθεί έτοιμος για εγγραφή στο Arduino, εφόσον βέβαια εξηγηθεί σε βάθος πως λειτουργεί.

Ένα σημείο στο οποίο μπορεί να γίνει συζήτηση είναι η απόσταση για την οποία το buzzer θα χτυπάει. Στη δική μας κατασκευή επιλέξαμε τα 30 cm, αλλά αυτό φυσικά είναι στην επιλογή της κάθε τάξης που θα το υλοποιήσει.
