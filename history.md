Ιστορία της υλοποίησης

04/11/18 Πραγματοποιήσαμε μάθημα στο οποίο μάθαμε τι σημαίνει ανοιχτές τεχνολογίες και physical computing. Εξηγήθηκαν οι όροι του διαγωνισμού και τα παιδιά ξεκίνησαν να διατυπώνουν ιδέες.

11/11/18 Επί συνόλου 17 ιδεών τα παιδιά επέλεξαν 6 και στη συνέχεια μία την οποία επεξεργαστήκαμε, βελτιώσαμε και καταθέσαμε.

17/02/19 Συνδέσαμε αισθητήρα υπερήχων με Raspberry Pi και πραγματοποιήσαμε δοκιμές.

10/03/19 Συνδέσαμε το buzzer και πραγματοποιήσαμε δοκιμές ως προς το ίδιο και σε συνδυασμό με τον αισθητήρα υπερήχων. Η πρώτη μας προσπάθεια να αντικαταστήσουμε το Raspberry Pi με το Raspberry Pi Zero δεν ήταν επιτυχημένη.

24/03/19 Η δεύτερη προσπάθειά μας να αντικαταστήσουμε το Raspberry Pi με το Raspberry Pi Zero επίσης είχε προβλήματα. Οπότε συνεχίσαμε με το Raspberry Pi και συντάξαμε βήμα προς βήμα τον τελικό κώδικα.

31/03/19 Αποκαταστήσαμε τα προβλήματα του Raspberry Zero. Ωστόσο παρατηρήσαμε ότι οι τιμές της απόστασης που εμφανίζει δεν είναι σωστές.

07/04/19 Αντικαταστήσαμε την αντίσταση των 330 Ωμ, τον αισθητήρα και το breadboard και είδαμε καλύτερη συμπεριφορά. Όταν όμως αποσυνδέσαμε τη συσκευή από το ρεύμα και την συνδέσαμε με μπαταρία, παρατηρήσαμε ότι πάλι δείχνει μόνιμη τιμή μηδέν.
